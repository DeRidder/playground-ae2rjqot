# Welkom bij de Mobiel.nl Masterclass!

In deze interactieve tutorial neem ik je mee in de wondere wereld van het programmeren.

Maar wat is dat nu eigenlijk, programmeren? Als je een woordenboek erbij pakt komt het
er vrij vertaald op neer dat je software schrijft om o.a. een computer, laptop, tablet
of telefoon je stoutste dromen uit te laten komen.

Met software kan je dus magie verrichten, maar dan is het wel handig om te weten wat
deze term nu eigenlijk betekent. Software is als een recept in een kookboek, alleen ziet
het eruit als de Matrix en is het voor computers. Je volgt netjes de instructies, in dit
geval bestaande uit regels code, die je stapsgewijs leiden naar een fantastisch gerecht.

Aan een enkel recept heb je echter niet zoveel.  Als je het echt wil maken in deze wereld
moet je een kookboek hebben, je hebt een structuur en design nodig om van je code op de
lange termijn een succes te maken. Het grootste gedeelte van de tijd van een programmeur
gaat niet uit naar het schrijven van code, maar naar het uitdenken er van.

Er zijn grofweg 5 cruciale onderdelen bij programmeren:

1. design/architectuur: Uitdenken hoe het systeem moet gaan werken
2. Testen: Testcases formuleren en uitwerken
3. Code schrijven
4. Debuggen: Het uitzoeken en oplossen van fouten in de code
5. Refactoren: Oude code opschonen, zonder de functionaliteit te veranderen

Programmeren klinkt enger dan het is. Het is niet alleen weggelegd voor naar de grond
starende, bleke World of Warcraft spelende jongens, maar ook voor toppers zoals jullie.

De vraag is alleen, waar moet je in hemelsnaam beginnen? Daar kan ik kort in zijn: Hier!
Na dit hele verhaal kan je vast niet wachten om met je voeten in de modder te staan, dus
wacht niet langer en ga naar de eerste les.

[Les 1: Data types](https://github.com/TechDotIO/ruby-template/blob/master/markdowns/1_data_types.md)
